[Arma Chimica: Fottuto Gallese]
Squiz squiz spruz squiz. Squiz spruz squiz
"Giovanotto, cosa fa con un nebulizzatore in mano?"
Sono un giovane lavavetri e sto lavando i vetri in treno, dei bambini incuriositi della mia strana professione non sanno che son qui per compiere una missione: io canto e strofino e pregusto quando vedrò in pochi minuti gli effetti del mio spruzzo. 

La sostanza che irroro irrita la gola, arrotola la lingua e arroventa l’epiglottide e in tempo assai rapido v’è tosse e sternuto. 

Ma non dir che son cattivo, non togliermi il saluto, contiene polveri e Vetril, pepe e bacilli, ma anche essenza alla vaniglia e aroma ai mirtilli. Toglie spazio all'idillio dell’umano cicalecchio, zittisce il qualunquismo, la chiacchiera e il sofismo. 

Quando il pendolare prende a parlare, parla male degli altri, parla solo di soldi, d’IVA e fatturati, parla contro gli immigrati, mentre invece gli immigrati parlano a volumi troppo alti: è una samba che rimbomba di pensieri a vanvera, la mia mente cerca pace, lima, screma e pondera. Per questo la mia tattica è poco enfatica, non è barbarica, io spruzzo la vendetta con eleganza aristocratica. Ogni spruzzo è carismatico, esotico, exotico, ha l’allure di un salotto con organetto e vibrafono. 

È un flacone rivestito di pelo di peluche, è proprio un bel bijoux, lo metto nella trousse, è comoda da usare sia in metro che in bus. Tu dici che è un’arma chimica, mostrandomi il tuo scontento, ma non vedi che importanti son la classe e il portamento. 

Se mi date una mansione con artisti e mecenati, controllo i miei polsini che siano ben inamidati. E per darmi quel tocco dell’Alta Società, la mia arma mi conferirà un je ne sais quoi. Me ne innaffio un po’ addosso con virile indifferenza perché l’uomo del futuro conosce il fascino dell’essenza, 

ma usa quest’essenza per combattere il male e dimostrare agli uomini di usare meglio le parole


